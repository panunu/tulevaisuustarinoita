Lauantai, kello 23+, Helsingin keskusta.
Asiakkaan kanssa vietetty kick-off -iltama on ohi.
Mukavaa vaihtelua, vaikkakin vanhanaikaista, kun asiakas halusi istua saman pöydän ääreen kasvotusten.
Etätapaamiset kun ovat nykyään oletus, koska virtuaalipresenssiä tarjoavat ratkaisut ovat uskomattoman todellisia.
Pohditkin, onko “etätapaaminen” terminä kuvaava, jos kokemus tuntuu päinvastaiselta?

Päämääränäsi on kuitenkin nyt koti.
Suuntaat kohti rautatieasemaa.
Yrität muistella, minkälainen tunnelma Kaivokadulla olikaan silloin joskus.
Hymähdät ajatukselle, että manuaalisesti ohjattavat autot ovat siitä kulkeneet ja olevinaan älykkäät liikennevalot rajoittaneet ihmisten kulkua.
Tuo nykyään ravintoloiden ja pienten kahviloiden täyttämä alue on säilytetty tarkoituksellisen vanhanaikaisena.
Rengasmelu on vaihtunut puheensorinaan ja jostakin hiljaa kantautuvaan elävään musiikkiin.
Silmäillessäsi ravintoloiden logoja huomaat, että suurin osa niistä ovat uusia tuttavuuksia.
Nykyään yksittäinen ravintola harvoin säilyy paikallaan, vaan trendinä on henkilökunnan kiertäminen tyyleineen kaupungista toiseen.

Jatkat kulkuasi Elielinaukion <span title="Kulutuksen ja päästöjen ollessa olemattomat, julkinen lähiliikenne on lähes korvattu kompakteilla, automatisoiduilla kulkuneuvoilla">vanhalle linja-autoasemalle</span>.
Näet edessäsi sinulle osoitetun taksin olevan <span title="3D-tulostamista sovelletaan kaikkialla">melkein valmis</span>.
Lempivärisi ja -materiaalisi (tai ainakin niitä mallintavat jäljitelmät) viimeistelevät kyytiä silmiesi edessä; juuri ne,
jotka pari viikkoa sitten määritit
<span title="Sinusta luvallasi kerättyä dataa osataan hyödyntää huomattavasti tehokkaammin arkea helpottavissa palveluissa">kaupunkilaisprofiilissasi</a>.

"Kotiin", ilmoitat vanhasta tottumuksesta istahtaessasi ajoneuvoosi, vaikka sitä ei tarvitsisi enää mainita.
Eteesi kuitenkin projisoidaan tarkka osoitteesi luomaan varmuuden tunnetta, sekä jäljellä oleva materiaalikiintiösi.
Taksiajo ei paljon materiaalia kuluta, mutta materiaalimaksu peritään lähinnä periaatteen vuoksi: ajoneuvossa on kuitenkin kuluvia osia ja ajon päätyttyä sen kierrätyksessä pieni määrä resursseja menee väistämättä hukkaan.
Kulkuneuvosi lähtee äänettömästi liikkeelle, sukeltaen hämärään tunneliin rautateiden alle.
Taksisi <span title="Dynaamiset ja &quot;ohjattavat&quot; materiaalit ovat näytelleet suurta roolia tuotevalmistuksessa ja rakentamisessa">ikkunat ovat oletuksena himmennetty</span>, joten muut kulkuneuvot erottuvat lähinnä ohivilahtavien valojen muodossa.
Pyöräytät istuimesi selkänojan menosuuntaan, ja päätät vielä kuunnella
<span title="Prosessointiteho ja tallennustila ovat kehittyneet entisestään. Aikaisemmin raskaankin prosessoinin reaaliaikaistuminen on mahdollistanut uusia sovellutuksia">automaattisesti koostetun yhteenvedon</span>
työpäivän tapahtumista.

Tovin kuluttua saavut perille. Astut taksista ulos ja otettuasi muutaman askeleen se jatkaa lähes äänetöntä ajoaan, todennäköisesti kohti kierrätystä. Asuntosi tervehtiikin jo sinua kirkastamalla valaistustaan. Kotona huomaat, että kehosi monitorointi suosittelee ottamaan vielä lasin vettä nestetasapainon säilyttämiseksi. Optimaalinen nukahtamisaika on hetken päästä. Nukkumaan siirtyessäsi makuuhuoneesi alkaa hämärtymään lämminsävytteisten valopintojen himmentyessä. Päätät, että huomenna pidät vapaapäivän.